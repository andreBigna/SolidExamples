Design Smells
Al pari dei Code Smells, non sono veri e propri bug, ma indicano una serie di difetti strutturali che rendono il progetto instabile e difficile da mantenere, oltre ad altre problematiche più sottili.
Nella fattispecie i Design Smells sono:
- Rigidity: difficoltà nell'effettuare anche la più piccola modifica, più parti del software sono da adeguare più il software stesso sarà rigido.
- Fragility: tendenza del software a "rompersi" in punti diversi rispetto a quelli modificati, anche non necessariamente collegati a livello concettuale.
- Immobility: impossibilità di riutilizzare del codice, potenzialmente utile in altre parti del progetto, perchè troppo rischioso e/o faticoso da rifattorizzare.
- Viscosity: caratteristica di un software che risulta più facile da modificare senza seguire il design (viscosity of code) oppure senza fare affidamento sull'ambiente di sviluppo perchè inefficiente
			(viscosity of environment). In poche parole, quando è più facile fare la cosa sbagliata rispetto a quella giusta.
- Needless Complexity: tipico di quando si vuole anticipare potenziali problemi e/o cambiamenti di requisiti, sovraccarica il software di strutture non utilizzate e quindi inutili.
- Needless Repetition: codice usato alla "copia/incolla", senza essere mai rifattorizzato e creando molteplici possibili divergenze in caso di modifica.
- Opacity: software scritto in modo poco chiaro, carico di Code Smells, che lo rendono difficile da comprendere e quindi da modificare.